## 印象-崇明 ##

   余虽及弱冠之年，然长于山而成于陆，虽观图听曲，未亲尝望海之快，是以为人生一憾矣！

   是日游于崇明，虽仅为一江之口，然与海甚近，聊以游海耳。

   乘船渡于港，初上，乃觉沉浮于颠簸，扶摇于风浪，至于起锚航行，方宽心松气，茫茫间岸已远去，徒见浑水混天，水天之间，更无一物，唯风之萧啸耳！

   然科技之新，非言语表之，古人乘风破浪，千里江陵，不及今之须臾矣，未及小憩已至崇明之岛。

   已至于岛上，四面观之无水，然自觉脚下之地有恙，渺渺浮动中，是时余尚未晕船，其可怪也欤？向之游于山水，亦观江河，湖泊，溪流，瀑布，险于此航者众，然往之游，立于地而观水，今方觉以不动窥动者，不足以体水之趣矣。

   及至游于一园，上书“瀛洲广场”，遥想太白当年，其浪漫者也……

   园不大而景不精，余正稍稍失望中，未料登一小丘而观江之胜景：一岸扫北，置乱石于其缘，复有一“堤”申于江海之中，与众友登于此堤，凉风瑟瑟，浑浪滔滔，余狂喜中不知寒为何意亦忘余不能水者也……

   至堤头远眺，浑然不见天日，难辨水云，唯狂浪，腥风，令众人叹之，啸之，其畅也，非亲临之人不可感也。而余亦愿为一虾兵，不求达于龙宫，游于四海，但求守于此景，得窥天涯海角之宇，复度沧海桑田之宙……

   乃于此留影并嘱文以记之。